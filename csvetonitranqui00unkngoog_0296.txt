218 C. svs'rom TRANQVILLI

nomina dum taxat gentilicia. ciuitatem R. usurpantes in campo
Esquilino securi percussit. prouincias Achaiam et Macedo-
niam, quas Tiberius ad curam suam transtulerat, senatui
reddidit. Lyciis ob exitiabiles inter se discordias libertatem
ademit, Rhodiis ob paenitentiam ueterum delictorum reddidit. 5
Iliensibus quasi Romanae gentis auctoribus tributa in per-
petuum remisit recitata uetere epistula Graeca senatus popu-
lique R. Seleuco regi amicitiam et societatem ita demum
pollicentis, si consanguineos suos Ilienses ab omni onere im-
munes praestitisset. Iudaeos impulsore Chresto assidue tu· ιο
multuantis Roma expulit. Germanorum legatis in orchestra
sedere permisit, simplicitate eorum et fiducia commotus, quod
in popularia deducti, cum animaduertissent Parthos et Ar-
menios sedentis in senatu, ad eadem loca sponte transierant,
nihilo deteriorem uirtutem aut condicionem suam praedicantes, ιε
Druidarum religionem apud Gallos dirae immanitatis et tan-
tum ciuibus sub Augusto interdictam penitus aboleuit3 contra
sacra Eleusinia etiam transferre ex Attica Romam conatus
est, templumque in Sicilia Veneris Erycinae uetustate con-
lapsum ut ex aerario pop. R. reficeretur, auctor fuit. cum 20
regibus foedus in foro i[e]cit porca caesa ac uetere fetialium
praefatione adhibita. sed et haec et cetera totumque adeo
ex parte magna principatum non tam suo quam uxorum
libertorumque arbitrio administrauit, talis ubique plerumque,
qualem esse eum aut expediret illis aut liberet. 25

 

10 Orosius VII 6, 15 anno eiusdem nono expulsos per Claudium
urbe Iudaeos Iosephus refert. sed me magis Suetonius mouet, qui
ait hoc modo: ‘Claudius Iudaeos inpulsore Christo adsidue tumultuan-
tes Roma expulit’. quod utrum contra Christum tumultuantes Iudaeos
coerceri et conprimi iusserit, an etiam Christianos simul uelut cognatae
religionis homines uoluerit expelli, nequaquam discernitur. 16 Victor
Caes. 4‚2 denique bonis auctoribus compressa per eum uitia ac per
Galliam Druidarum (drysadarum et drysudarum codd.) famosae super-
stitiones. 23 Auson. 265, 3 libertina tamen nuptarum et crimina
passus non faciendo nocem, sed patiendo fuit.

2 esquilino GQT, -nio rel. 3 curam] usuram G 7 grecie G
populusque ΜΘΗ 9 pollicentes GH²R 10 Christo eum Orosio multi
16 druidarum N ς (druidorum et ss. ai: druidarum ε), driadarum (drya-
H²RLS) Ω, Dryidarum ed. Ven. I (Roth) 21 iecit Ω, corr. ς (Sabelli-
cus) 24 liberorumque G, libertorum S ministrauit GX utique
Ursin„ rebus uerbisque Polak 25 illis om. G, eis Τ

